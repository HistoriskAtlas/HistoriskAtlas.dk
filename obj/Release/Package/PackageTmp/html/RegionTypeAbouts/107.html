<h4>Priviligerede godser i Slesvig med bl.a. selvstændig politijurisdiktion indtil 1850</h4>
<p>&nbsp;</p>
<h3>Generelt</h3>
<p>Ved siden af de adelige godser i hertugdømmet var der forskellige andre privilegerede ejendomme, såsom kancelligodser. Ensartede regler fandtes ikke, men fælles var dog deres jurisdiktionelle placering umiddelbart under provinsialmyndigheden.</p>
<p>Vigtigst var kancelligodser, hvis privilegier nærmede sig adelsgodser, og som dannede selvstændige politidistrikter. Jurisdiktionen varetoges af hofretten, fra 1713/21 overretten, på Gottorp. Skatter skulle dog betales til amtskassen og i modsætning til adelsgods bidrog de til udgifter på sogneplan&nbsp;– skole, fattigvæsen, veje med videre.</p>
<p>Dertil var der kammergodser, frigodser, og herunder en række møller, som stod under overrettens jurisdiktion, samt frigårde og frihuse i nogle købstæder. Landsbyen Sandbæk ved Kappel var endog en frilandsby med privilegier formelt som et adeligt gods.</p>
<p>Der fandtes ikke ryttergodser i hertugdømmet. Da overretten ophævedes i 1850 blev alle disse privilegerede steder indlemmet i herrederne.</p>
<h3>Funktion</h3>
<p>Ensartede regler fandtes ikke, men kancelligodser dannede selvstændige politidistrikter.</p>
<h3>Etymologi</h3>
<p>Fra middelhøjtysk <em>kanzelie</em> til middellatin <em>cancelli</em> (flertal) 'gitter, skranke ell. et m. skranke omgivet rum'.</p>
<h3>Levetid</h3>
<p>Privilegier skulle fornys, hvorfor flere priviligerede steder gradvist forsvandt, og da overretten ophævedes i 1850, blev alle disse privilegerede steder indlemmet i herrederne.</p>
<h3>Antal</h3>
<p>Af deciderede kancelligodser var nord for 1920-grænsen 6: Mejersholm og Hestholm ved Tønder Købstad, Kogsbøl og Søndergård i Emmerlev sogn, Hajstrupgård i Bylderup sogn samt Høgebjerg på Løjt.</p>
<h3>Lovgivning/reformer</h3>
<p>Jurisdiktionen varetoges af hofretten, fra 1713/21 overretten, på Gottorp. Da overretten ophævedes i 1850, blev alle disse privilegerede steder indlemmet i herrederne.</p>
<h3>Før/efter</h3>
<p>De privilegerede steder blev i 1850 indlemmet i herrederne.</p>
<h3>Hierarki</h3>
<p>Ensartede regler fandtes ikke, men fælles var dog deres jurisdiktionelle placering umiddelbart under provinsialmyndigheden. Jurisdiktionen varetoges af hofretten, fra 1713/21 overretten, på Gottorp. Da overretten ophævedes i 1850 blev alle disse privilegerede steder indlemmet i herrederne.</p>
<h3>Kilder</h3>
<ul>
    <li>Gerret Liebing Schlaber: <em>Hertugdømmet Slesvigs forvaltning</em>. Flensborg 2007, p. 254-261.</li>
    <li><em>Ordbog over det danske Sprog</em> (webudgaven <a title="Gå til Ordbog over det danske sprog" href="http://ordnet.dk/ods/">ordnet.dk/ods/</a>(ultimo 2011)).</li>
</ul>