<h4>Stiftsøvrighed 1662-1970</h4>
<p>&nbsp;</p>
<h3>Generelt</h3>
<p>Efter enevældens indførelse udnævntes en amtmand i hvert stift til også at være stiftsbefalingsmand (fra midten af 1700-tallet kaldet stiftamtmænd). Som regel var det den amtmand, der boede i stiftsbyen, der blev stiftamtmand. Stiftamtmænd og amtmænd var kongens og centraladministrationens lokale repræsentanter.</p>
<h3>Funktion</h3>
<p>Sammen med biskoppen udgør stiftamtmanden stiftsøvrigheden, som forvalter kirkens økonomiske anliggender i stiftet. Stiftamtmanden havde det overordnede tilsyn med stiftets amtmænd.</p>
<p>Indtil 1793 havde stiftamtmanden tilsynet med købstædernes forvaltning, 1793 overgik det til de "almindelige" amtmænd.</p>
<p>Stiftamtmænd og amtmænd stod i direkte korrespondance med regeringen, og de skulle som kongens/regeringens lokale repræsentanter drage omsorg for, at alle kgl. forordninger og bestemmelser blev bragt til den stedlige befolknings kendskab.</p>
<h3>Antal</h3>
<ul>
    <li>1662: 6.</li>
    <li>1970: 8.</li>
</ul>
<h3>Hierarki</h3>
<p>Overordnet stiftets øvrige amtmænd.</p>
<h3>Embedsmænd</h3>
<p>En stiftamtmand for hvert stiftamt.</p>
<h3>Kilder</h3>
<p><em>Juridisk Ordbog, </em>Rigsarkivets 2. Afdeling, 1977.</p>