<h4>Politi- og retskreds indtil 1919</h4>
<p>&nbsp;</p>
<h3>Generelt</h3>
<p>Politi- og domsmyndighed (underret) i landdistrikterne før 1919. Som retslig inddeling var herredsinddelingen ikke landsdækkende, da dele af landet i stedet var omfattet af <a href="/index.php/om-digdag/enhedstyper/12-enhedstyper/retslig/30-birk">birker</a>.</p>
<h3>Funktion</h3>
<p>Afsigelse af domme i såvel civile som kriminelle sager i 1. instans, samt politiudøvelse.</p>
<h3>Etymologi</h3>
<p>Oprindelsen er usikker, men stammer sandsynligvis af <em>hær</em> i betydningen 'folk, skare' og <em>rath</em> 'rådighed, rådighedsområde'.</p>
<h3>Antal</h3>
<ul>
    <li>1660: 148</li>
    <li>1750: 79</li>
    <li>1850: 94</li>
    <li>1919: 84</li>
</ul>
<h3>Lovgivning/reformer</h3>
<p>Bl.a. Danske Lov, frd. af 3.6.1796 om domsudøvelse, frd. Af 25.3.1791 om politivæsen på landet.</p>
<h3>Før/efter</h3>
<p>Afløst af retskredsene i 1919.</p>
<h3>Hierarki</h3>
<p>Herredstingets afgørelse kunne appelleres på landstinget, som 1805-1919 blev afløst af Landsoverretten.</p>
<h3>Embedsmænd</h3>
<p>Øverste embedsmand var herredfogeden. Til at hjælpe sig havde herredsfogeden fra 1791 en sognefoged i hvert sogn.</p>
<h3>Kilder</h3>
<ul>
    <li>Harald Jørgensen: <em>Lokaladministrationen i Danmark</em>, Odense 1985, s. 141 ff.</li>
</ul>