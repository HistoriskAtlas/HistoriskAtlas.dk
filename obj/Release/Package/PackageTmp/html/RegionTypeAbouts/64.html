<h4>Den mindste offentlige forvaltningsenhed siden 1970. Også kaldet "primærkommune" og siden 2007 "storkommune".</h4>
<h3>&nbsp;</h3>
<h3>Generelt</h3>
<p>Den mindste offentlige forvaltningsenhed. Efter kommunalreformen i 1970 ophører skellet mellem sognekommuner og købstadskommuner, og alle kommuner kaldes nu primærkommuner, da de som laveste niveau i den kommunale forvaltning er dem borgeren først&nbsp;– eller primært&nbsp;– er i kontakt med.</p>
<h3>Funktion</h3>
<p>Varetagelse af en bred vifte af borgerrettede opgaver inden for undervisning, social understøttelse, arbejdsmarked, sundhed, miljø, erhverv, trafik og kultur m.m.</p>
<h3>Etymologi</h3>
<p>Af latin <em>communis</em> 'fælles'.</p>
<h3>Antal</h3>
<ul>
    <li>1970: 275.</li>
    <li>2010: 98 (plus Christiansø som er direkte underlagt Forsvarsministeriet).</li>
</ul>
<h3>Lovgivning/reformer</h3>
<ul>
    <li>Lov om revision af den kommunale inddeling af 3. juni 1967</li>
    <li>Lovpakke på 50 love fremsat i Folketinget den 24. februar 2005</li>
</ul>
<h3>Før/efter</h3>
<p>Primærkommunerne afløser sognekommunerne og købstadskommunerne i 1970. Videreføres delvist som storkommuner efter strukturreformen i 2007.</p>
<h3>Hierarki</h3>
<p>Det amtslige tilsyn med kommunerne ophører i 1970, i stedet oprettes særlige tilsynsråd på amtsligt niveau. Fra 2007 har de regionalt opdelte statsforvaltninger overtaget tilsynet med kommunerne.</p>
<h3>Embedsmænd</h3>
<p>Kommunalbestyrelsen (i København "Borgerrepræsentationen") er folkevalgt for fire år ad gangen. Lederen af kommunalbestyrelsen er borgmesteren.</p>
<h3>Kilder</h3>
<ul>
    <li>Indenrigs- og Sundhedsministeriet: <em>Kommunalreformen - kort fortalt,</em> København 2005.</li>
</ul>

