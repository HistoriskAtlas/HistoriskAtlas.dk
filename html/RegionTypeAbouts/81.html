<h4>Øverste led i det kirkelige hierarki</h4>
<h3><br />Generelt</h3>
<p>Øverste led i det kirkelige hierarki, hvis oprindelse går tilbage til middelalderen. Stiftet er det lokale område for biskoppens og stiftsøvrighedens funktioner, tidligere kaldet bispedømmet. Indtil reformationen havde Danmark en ærkebiskop med sæde i Lund. Stiftet ledes af en biskop. I hvert stift findes en domkirke.</p>
<h3>Funktion</h3>
<p>Biskoppen fører tilsyn med provstierne i stiftet.</p>
<h3>Etymologi</h3>
<p>Ordet <em>stift</em> er et lån fra middelnedertysk i betydning at 'stifte, opbygge'. Ordet <em>biskop</em> kommer af græsk <em>episkopos</em> 'tilsynsmand'.</p>
<h3>Antal</h3>
<ul>
    <li>Indtil 1660: 8 (nemlig Aalborg (tidl. Børglum), Viborg, Aarhus, Ribe, Slesvig, Feyns (med Lolland-Falster, Als og Ærø), Sjællands samt Lunde stift (med Bornholm). Det sidste bortfaldt efter freden i 1660.</li>
    <li>1850: 9 (inkl. Slesvig stift).</li>
    <li>2012: 10 (eksklusiv Grønlands stift og Slesvig stift).</li>
</ul>
<h3>Lovgivning/reformer</h3>
<p>Bl.a. Kongeloven af 1665 (§6), Chr. V's Danske Lov af 1683, Kirkeordinans af 1685, 21/6-1799, 21/4-1819,<br />1/12-1922, 10/6-1960.</p>
<h3>Hierarki</h3>
<p>Biskopperne er overordnet provsterne. Folkekirkens officielle struktur har regenten og Folketinget som øverste myndigheder.</p>
<h3>Embedsmænd</h3>
<p>Stiftet ledes af en biskop.</p>
<h3>Kilder</h3>
<ul>
    <li><em>Juridisk Ordbog</em>, Rigsarkivets 2. Afdeling, 1977</li>
</ul>