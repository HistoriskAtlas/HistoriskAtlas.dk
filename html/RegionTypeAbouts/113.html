<h4>Traditionelt herred som det anvendes i ikke-retslige sammenhænge indtil 1970</h4>
<p>&nbsp;</p>
<h3>Generelt</h3>
<p>Traditionelt herred som det anvendes i fx matriklerne, Trap Danmark og andre ikke-retslige sammenhænge. Geografisk Herred er videreførslen af de oprindelige herreder, der opstod i middelalderen, og som anvendes i forskellige sammenhænge efter at deres egentlige administrative funktion er ophørt.</p>
<h3>Funktion</h3>
<p>Oprindelig en retskreds, men efter de retslige herreders omlægninger i sidste halvdel af 1600-tallet anvendes det geografiske herred i matrikulære sammenhænge, samt som praktisk inddeling i mange sammenhænge, eksempelvis statistiske og topografiske beskrivelser (f.eks. Trap Danmark) m.m. I disse forskellige sammenhænge kan herrederne afvige noget fra hinanden, hvorfor inddelingen kan afvige fra andre geografiske beskrivelser af herrederne.</p>
<h3>Etymologi</h3>
<p>Oprindelsen er usikker, men sandsynligvis af <em>hær</em> i betydningen 'folk, skare' og <em>rath</em> 'rådighed, rådighedsområde'.</p>
<h3>Levetid</h3>
<p>1660-1970, men i praksis ubegrænset levetid.</p>
<h3>Antal</h3>
<ul>
    <li>1660: 156</li>
    <li>1970: 153</li>
</ul>
<h3>Kilder</h3>
<ul>
    <li>Karl-Erik Frandsen: <em>Atlas over Danmarks administrative inddeling efter 1660</em>. <span class="font6">Dansk Historisk Fællesforening 1984</span>.</li>
    <li>Trap Danmark.</li>
</ul>